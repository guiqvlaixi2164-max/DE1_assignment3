{"source_url": "https://www.rainews.it/articoli/2024/08/sport-tennis-atp-jannik-sinner-positivo-doping-in-aprile-assolto-per-assunzione-inconsapevole-8024a639-1822-4621-87a9-99381b443660.html", "detected_source_language": "it", "raw_text_excerpt": "Sport\nTennis\nATP\nLo rende noto il suo ufficio stampa\nSinner positivo al doping in aprile, ma assolto per \"assunzione inconsapevole”\nDurante gli Indian Wells il suo fisioterapista aveva usato uno spray contenente clostebol per medicare una piccola ferita. Al tennista sono stati tolti 400 punti, ma resta il numero 1 del mondo e può continuare a giocare\n21/08/2024\nJannik Sinner è risultato positivo al test antidoping quattro mesi fa, in aprile, ma un’indagine indipendente della Tennis Integrity Agency (Itia), l'agenzia mondiale sul doping, ha fatto cadere le accuse contro di lui per un’”assunzione inconsapevole”. Il problema sarebbe stato causato da uno spray utilizzato dal fisioterapista. Lo fa sapere l'ufficio stampa del campione del tennis.\nLa sostanza individuata era\nun metabolita del Clostebol, uno steroide\n. Sinner non ha ricevuto alcuna squalifica, ma gli sono stati tolti 400 punti in classifica.\nIl controllo era avvenuto in occasione degli Indian Wells\n, quando il 23enne altoatesino è risultato positivo al metabolite del clostebolo in bassa concentrazione.\nSinner, l'agenzia mondiale sul doping lo assolve: \"Contaminazione involontaria\". Ma perde 400 punti\n20/08/2024\nApri contenuto\nLa Fitp: “Jannik innocente, altrimenti sarebbe stato sospeso”\nCome sottolinea su uno dei suoi siti web la Federazione Italiana Tennis e Padel (Fitp), “la leggerezza della sentenza fa comprendere l'insussistenza della colpa di Jannik, positivo a una sostanza contenuta in uno spray da banco utilizzato per trattare una piccola ferita. Lo è per la bassissima concentrazione, per l'inesistenza di effetti migliorativi delle prestazioni: fattori che la stessa ITIA ha accertato”.\nE prosegue la nota della Fitp: “Altrimenti in caso di colpa provata e di assunzione in concentrazioni elevate di sostanze migliorative della prestazione sarebbe arrivata una sospensione. Lo dimostra, ad esempio,\nil precedente di Maria Sharapova squalificata per quattro anni poi ridotti a due per aver continuato ad util", "cleaned_text_excerpt": "Sport\nTennis\nATP\nLo rende noto il suo ufficio stampa\nSinner positivo al doping in aprile, ma assolto per \"assunzione inconsapevole”\nDurante gli Indian Wells il suo fisioterapista aveva usato uno spray contenente clostebol per medicare una piccola ferita. Al tennista sono stati tolti 400 punti, ma resta il numero 1 del mondo e può continuare a giocare\n21/08/2024\nJannik Sinner è risultato positivo al test antidoping quattro mesi fa, in aprile, ma un’indagine indipendente della Tennis Integrity Agency (Itia), l'agenzia mondiale sul doping, ha fatto cadere le accuse contro di lui per un’”assunzione inconsapevole”. Il problema sarebbe stato causato da uno spray utilizzato dal fisioterapista. Lo fa sapere l'ufficio stampa del campione del tennis.\nLa sostanza individuata era\nun metabolita del Clostebol, uno steroide\n. Sinner non ha ricevuto alcuna squalifica, ma gli sono stati tolti 400 punti in classifica.\nIl controllo era avvenuto in occasione degli Indian Wells\n, quando il 23enne altoatesino è risultato positivo al metabolite del clostebolo in bassa concentrazione.\nSinner, l'agenzia mondiale sul doping lo assolve: \"Contaminazione involontaria\". Ma perde 400 punti\n20/08/2024\nApri contenuto\nLa Fitp: “Jannik innocente, altrimenti sarebbe stato sospeso”\nCome sottolinea su uno dei suoi siti web la Federazione Italiana Tennis e Padel (Fitp), “la leggerezza della sentenza fa comprendere l'insussistenza della colpa di Jannik, positivo a una sostanza contenuta in uno spray da banco utilizzato per trattare una piccola ferita. Lo è per la bassissima concentrazione, per l'inesistenza di effetti migliorativi delle prestazioni: fattori che la stessa ITIA ha accertato”.\nE prosegue la nota della Fitp: “Altrimenti in caso di colpa provata e di assunzione in concentrazioni elevate di sostanze migliorative della prestazione sarebbe arrivata una sospensione. Lo dimostra, ad esempio,\nil precedente di Maria Sharapova squalificata per quattro anni poi ridotti a due per aver continuato ad util", "translated_text_excerpt": "Sport\ntennis\nATP\nHis press office announces it\nSinner tested positive for doping in April, but acquitted for 'unwitting recruitment'\nDuring the Indian Wells, his physiotherapist had used a spray containing clostebol to treat a small wound. The tennis player has had 400 points taken away, but he remains number 1 in the world and can continue playing\n21/08/2024\nJannik Sinner tested positive for the doping test four months ago, in April, but an independent investigation by the Tennis Integrity Agency (ITIA), the world's doping agency, dropped the charges against him for an “unwitting hiring.” The problem would have been caused by a spray used by the physiotherapist. The tennis champion's press office reports it.\nThe identified substance was\na metabolite of Clostebol, a steroid\n. Sinner did not receive any disqualifications, but 400 points were taken from him in the standings.\nThe check took place on the occasion of the Indian Wells\n, when the 23-year-old South Tyrolean tested positive for the clostebol metabolite in low concentration.\nSinner, the world doping agency, acquits him: 'Unintentional contamination'. But he loses 400 points\n20/08/2024\nOpen content\nThe FITP: 'Jannik innocent, otherwise he would have been suspended'\nAs the Italian Tennis and Padel Federation (FITP) points out on one of its websites, “the lightness of the sentence makes us understand the absence of Jannik's guilt, positive for a substance contained in an over-the-counter spray used to treat a small wound. It is due to the very low concentration, the absence of performance-improving effects: factors that ITIA itself has ascertained.”\nAnd the FITP note continues: “Otherwise, in the event of proven guilt and the intake of performance-improving substances in high concentrations, a suspension would have arrived. It shows, for example,\nMaria Sharapova's precedent disqualified for four years then reduced to two for continuing to use meldonium\nnot being lightly aware of the fact that she had in the mean", "sentiment": {"overall_sentiment": "Neutral", "average_scores": {"Positive": 0.01644116546958685, "Negative": 0.043882603757083416, "Neutral": 0.544745497405529, "Mixed": 0.3949306858703494}, "per_chunk": [{"Sentiment": "NEUTRAL", "SentimentScore": {"Positive": 0.015090735629200935, "Negative": 0.01828361116349697, "Neutral": 0.9370158314704895, "Mixed": 0.02960984967648983}, "ResponseMetadata": {"RequestId": "becdaff9-fb16-49e3-a7d9-0d57d73c10bd", "HTTPStatusCode": 200, "HTTPHeaders": {"x-amzn-requestid": "becdaff9-fb16-49e3-a7d9-0d57d73c10bd", "content-type": "application/x-amz-json-1.1", "content-length": "162", "date": "Wed, 03 Dec 2025 23:50:19 GMT"}, "RetryAttempts": 0}}, {"Sentiment": "MIXED", "SentimentScore": {"Positive": 0.017791595309972763, "Negative": 0.06948159635066986, "Neutral": 0.15247516334056854, "Mixed": 0.760251522064209}, "ResponseMetadata": {"RequestId": "4f4721d1-5b76-4e25-84a1-b2f797a0072b", "HTTPStatusCode": 200, "HTTPHeaders": {"x-amzn-requestid": "4f4721d1-5b76-4e25-84a1-b2f797a0072b", "content-type": "application/x-amz-json-1.1", "content-length": "159", "date": "Wed, 03 Dec 2025 23:50:19 GMT"}, "RetryAttempts": 0}}]}, "meta": {"char_counts": {"raw": 6638, "cleaned": 6638, "translated": 6351}, "processing_time_sec": 1.020456075668335}}