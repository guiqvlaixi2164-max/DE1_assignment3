{"source_url": "https://www.today.it/sport/sinner-positivo-doping-allenatore-spray-fisioterapista-giacomo-naldi.html", "detected_source_language": "it", "raw_text_excerpt": "VIDEO DEL GIORNO\nX Factor, abbiamo incontrato i giudici il giorno prima della finale: \"Vuole vincere Gabbani\"\ncaso doping\nSinner positivo al test antidoping, parla l'allenatore: \"Non avevo mai visto quello spray\"\nIl 23enne numero uno al mondo è stato trovato positivo  al Clostebol, uno steroide. La sostanza è contenuta in uno spray che il suo fisioterapista avrebbe usato per medicargli una ferita\nRedazione\n21 agosto 2024 13:27\nFacebook\nWhatsApp\nCondividi\nAd alcune ore dallo scoppio del\ncaso doping\nsu Jannik\nSinner\n, risultato positivo ad alcuni test effettuati ad aprile, ma ritenuto innocente dall'Agenzia internazionale per l'integrità del tennis, è l'allenatore dell'atleta a parlare: \"La verità è venuta a galla, Jannik non ha avuto colpe o negligenze, e spero che possa superare questa situazione, giocare e migliorare, mettendosi alle spalle questa sfortunata vicenda\", ha spiegato in un'intervista a \"Espn\" il coach Darren Cahill.\n\"Sapevamo di tutto questo da qualche mese e sapevamo che si trattava di una vicenda molto seria. A marzo - ha spiegato il tecnico australiano - durante il torneo di Indian Wells, Giacomo Naldi, il fisioterapista di Sinner, ha messo la mano nella sua borsa e si è tagliato un dito con un tronchesino che usava per trattare i calli ai piedi di Jannik. Si è trattato di una ferita fastidiosa. Io non ho visto nulla: l'unica persona che era nella stanza con lui in quel momento era Umberto Ferrara, il preparatore atletico di Jannik\".\n\"Quello che è successo dopo lo sanno il fisioterapista e il preparatore atletico\"\n\"Neanche Jannik sapeva. Io sono entrato nella stanza e ho visto che si stava fasciando il dito\", ha proseguito Cahill. \"Gli ho chiesto che cosa fosse successo e lui mi ha risposto che si era tagliato su un dito. Gli ho domandato se potessi aiutarlo in qualche modo ma mi ha risposto che la ferita non era un problema\".\n\"È stata l'ultima volta in cui ho pensato a questo episodio. In seguito Jannik ha visto Giacomo e ha notato il taglio. Gli h", "cleaned_text_excerpt": "VIDEO DEL GIORNO\nX Factor, abbiamo incontrato i giudici il giorno prima della finale: \"Vuole vincere Gabbani\"\ncaso doping\nSinner positivo al test antidoping, parla l'allenatore: \"Non avevo mai visto quello spray\"\nIl 23enne numero uno al mondo è stato trovato positivo  al Clostebol, uno steroide. La sostanza è contenuta in uno spray che il suo fisioterapista avrebbe usato per medicargli una ferita\nRedazione\n21 agosto 2024 13:27\nFacebook\nWhatsApp\nCondividi\nAd alcune ore dallo scoppio del\ncaso doping\nsu Jannik\nSinner\n, risultato positivo ad alcuni test effettuati ad aprile, ma ritenuto innocente dall'Agenzia internazionale per l'integrità del tennis, è l'allenatore dell'atleta a parlare: \"La verità è venuta a galla, Jannik non ha avuto colpe o negligenze, e spero che possa superare questa situazione, giocare e migliorare, mettendosi alle spalle questa sfortunata vicenda\", ha spiegato in un'intervista a \"Espn\" il coach Darren Cahill.\n\"Sapevamo di tutto questo da qualche mese e sapevamo che si trattava di una vicenda molto seria. A marzo - ha spiegato il tecnico australiano - durante il torneo di Indian Wells, Giacomo Naldi, il fisioterapista di Sinner, ha messo la mano nella sua borsa e si è tagliato un dito con un tronchesino che usava per trattare i calli ai piedi di Jannik. Si è trattato di una ferita fastidiosa. Io non ho visto nulla: l'unica persona che era nella stanza con lui in quel momento era Umberto Ferrara, il preparatore atletico di Jannik\".\n\"Quello che è successo dopo lo sanno il fisioterapista e il preparatore atletico\"\n\"Neanche Jannik sapeva. Io sono entrato nella stanza e ho visto che si stava fasciando il dito\", ha proseguito Cahill. \"Gli ho chiesto che cosa fosse successo e lui mi ha risposto che si era tagliato su un dito. Gli ho domandato se potessi aiutarlo in qualche modo ma mi ha risposto che la ferita non era un problema\".\n\"È stata l'ultima volta in cui ho pensato a questo episodio. In seguito Jannik ha visto Giacomo e ha notato il taglio. Gli h", "translated_text_excerpt": "VIDEO OF THE DAY\nX Factor, we met the judges the day before the final: 'Gabbani wants to win'\nDoping case\nSinner positive for the doping test, the coach speaks: 'I had never seen that spray'\nThe 23-year-old number one in the world has been tested positive for Clostebol, a steroid. The substance is contained in a spray that his physiotherapist would have used to treat a wound\nEditorial staff\nAugust 21, 2024 1:27 PM\nFacebook\nWhatsApp\nShare\nA few hours after the outbreak of the\nDoping case\non Jannik\nSinner\n, a positive result in some tests carried out in April, but considered innocent by the International Agency for the Integrity of Tennis, it is the athlete's coach who speaks: “The truth has come out, Jannik had no fault or negligence, and I hope he can overcome this situation, play and improve, putting this unfortunate story behind him,” coach Darren Cahill explained in an interview with “Espn”.\n“We had known about all this for a few months and we knew that this was a very serious matter. In March - said the Australian coach - during the Indian Wells tournament, Giacomo Naldi, Sinner's physiotherapist, put his hand in his bag and cut his finger with a cutter that he used to treat calluses on Jannik's feet. It was an annoying injury. I didn't see anything: the only person who was in the room with him at that time was Umberto Ferrara, Jannik's athletic trainer.”\n“The physiotherapist and the athletic trainer know what happened next.”\n“Jannik didn't know either. I went into the room and saw that he was bandaging his finger,” Cahill continued. “I asked him what had happened and he replied that he had cut himself on his finger. I asked him if I could help him in any way but he replied that the injury was not a problem.”\n“That was the last time I thought about this episode. Jannik then saw Giacomo and noticed the cut. She asked him what had happened and if he was using ointments or creams to treat his finger and he said no, which was true at the time. Ferrara and Naldi know", "sentiment": {"overall_sentiment": "Neutral", "average_scores": {"Positive": 0.024059323593974113, "Negative": 0.059373777359724045, "Neutral": 0.5020627379417419, "Mixed": 0.41450420022010803}, "per_chunk": [{"Sentiment": "NEUTRAL", "SentimentScore": {"Positive": 0.024059323593974113, "Negative": 0.059373777359724045, "Neutral": 0.5020627379417419, "Mixed": 0.41450420022010803}, "ResponseMetadata": {"RequestId": "5548216d-a970-489e-a725-f79594dd92cb", "HTTPStatusCode": 200, "HTTPHeaders": {"x-amzn-requestid": "5548216d-a970-489e-a725-f79594dd92cb", "content-type": "application/x-amz-json-1.1", "content-length": "163", "date": "Wed, 03 Dec 2025 23:50:34 GMT"}, "RetryAttempts": 0}}]}, "meta": {"char_counts": {"raw": 4566, "cleaned": 4566, "translated": 4317}, "processing_time_sec": 1.2556142807006836}}